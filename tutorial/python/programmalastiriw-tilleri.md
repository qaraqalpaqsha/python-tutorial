# PROGRAMMALASTÍRÍW TILLERI

Programmalastırıw tili haqqında aytıwdan aldın, til ne ekenligin túsinip alayıq. Til — bir-birimiz benen pikir almasıw ushın isletiletuģın baylanıs usılı. Máselen, biz jaqınlarımız benen sóylesiwimiz ushın yamasa kimgedur buyrıq berejaq bolsaq, bizge eki komminikator ushın túsinikli bolģan bir til kerek. Al, insan hám kompyuter arasındaģı baylanıstı táminleytuģın til, programmalastırıw tili boladı.

{% hint style="info" %}
Programmalastırıw tili - bul programmist tárepinen kompyuterge buyrıq beriw ushın paydalanatuģın kompyuter tili.
{% endhint %}

## NEGE PROGRAMMALASTÍRÍW TILLERI KÓP?

Adamlar jıllar dawamında kompyuterler menen baylanısta bolıw ushın, adam tilindegi kórsetpelerdi kompyuterge túsindiriw ushın túrli programmalastırıw tillerin jarattı. Búgingi kúnde kóplegen programmalastırıw tilleri bar bolıp, olardıń bárshesi ózine tán qásiyetlerge iye hám hár biriniń ózine jarasa abzallıqları hám kemshilikleri bar. Bazı tiller mobil programmalar jaratıw ushın qolayraq bolsa, basqa tiller veb-dástúrlew, jáne basqası bolsa quramalı sistemalar yamasa robototexnika ushın arnalģan. Sonıń ushın da "eń jaqsı" bolģan bir til joq.

> Kóz aldıńızģa keltiriń sizge buyrıq berildi: sizdi úlken terek aldına alıp kelip, "Usını kesip, otın qılıw kerek!" - dedi. Aldın qolıńızģa ápiwayı pıshaq berdi.&#x20;
>
> Dıqqat, soraw: Pıshaq járdeminde terekten otın tayarlawģa bolama?&#x20;
>
> Juwap: Awa! Biymálel! Bıraq bul isti orınlaw ushın keminde bir ay waqıt ketedi.
>
> "Yaqshı, onda mına pıshqını al!" - dese, endi isińizdi bir ayda emes uzaģı menen bir háptede juwmaqlaysız. Eger sizge, benzinde isleytuģın pıshqı bergende, bes-altı saatta pútkil terekti maydalap taslaytuģın edińiz.
>
> Keliń, mısaldı basqa obyektke qaratamız. Nan. Nandı kesiw kerek. Tap sol pıshaq, pıshqı hám benzinde isleytuģın pıshqı járdemshilerińiz boladı. Menimshe, benzinde isleytuģın pıshqını hesh kim tańlamaytuģın shıģar. Óytkeni, stol pútin qalıwı kerek :))
>
> Programmalastırıw tilleri de tap sonday. Siz tildi emes, bálki jónelis tańlań! Sonda kerekli til ózi aldıńızdan shıģadı, sebebi hár bir tildiń óz ornı bar. Hár bir til óz jónelisinde júdá zor isleydi, bıraq usı til basqa jónelis ushın isletilse, onıń paydasınan kóre zıyanı kóbrek boldı.

{% hint style="success" %}
Ulıwmalastırıp aytqanda siz programmalastırıw tarawına endi kirip kelgen bolsańız, qaysı tildi úyreniwińiz áhmiyetsiz. Siz programmalastırıw teoriyasın hám principlerin jaqsı úyreniwińiz kerek.
{% endhint %}
