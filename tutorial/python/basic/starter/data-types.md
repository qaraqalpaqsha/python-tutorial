---
description: data types - maģlıwmatlar túrleri
---

# DATA TYPES

{% hint style="info" %}
**Maģlıwmatlar túrleri** - bul ózgeriwshilerdiń túrin hám kompyuter yadınan qansha orın iyelewin belgilep beriwshi faktor.
{% endhint %}

Kompyuterdiń tiykarģı waziypaları maģlıwmatlardı oqıw, olar ústinde túrli esap-kitaplardı ámelge asırıw hám maģlıwmatlardı saqlaw dep aytqan edik. Demek kompyuter maģlıwmatlar menen islewshi qurılma. Programmalastırıw tillerine qarap maģlıwmat túrleri bir-birinen parıq etiwi múmkin. Mısal ushın Python tilinde int, float, comlex, bool, list, tuple, set, dict sıyaqlı maģlıwmat túrleri bar. Bulardıń bazıları basqa tillerde ushraspawı múmkin. Python tilindegi bárshe maģlıwmat túrlerin bólek-bólek úyrenemiz. Búgin maģlıwmat túrleri haqqında tek ģana ulıwmalıq túsinik alamız.

Bul aytqanlarımız arqalı temanıń mazmunın jaqsı túsinbegen bolıwıńız múmkin. Keliń real ómirdegi qandayda bir process penen salıstıramız. Kóz aldıńızģa keltiriń, siz dúkannan bir kilogram alma aldıńız. Endi onı úyge alıp qaytıwıńız kerek. Bir kilogram alma qolımızģa sıymaydı. Demek almalardı bir zatqa jıynap alıw kerek. Sizde salafan paket hám banka ekewinen birin tańlaw imkaniyatı bar.

<figure><img src="../../../.gitbook/assets/image.png" alt=""><figcaption><p>banka &#x26; salafan paket</p></figcaption></figure>

Úlken itimal menen almalardı salıw ushın salafan paketti tańlaģan bolar edińiz. Eger, biz alıp qaytıwımız kerek bolģan nárse alma emes 1 litr suw bolsa ne qılasız? Suwdıda salafan paketke salıw múmkin, almalardı da bankaģa salıp qaytıwģa boladı. Bıraq biz olay islemeymiz, almalardı salafan paketke, suwdı bolsa bankaģa salamız. Sebebi, solay islegenimiz durıs boladı. Programma jazıw waqtında da hár túrli jaģday bolıwı múmkin. Biz jaģdayģa qarap joqarda sanap ótilgen maģlıwmat túrlerinen kereklisin tańlap paydalanamız.

Pythonda hár bir maģlıwmat túri ushın ajratılatuģın yad muģdarı bir neshe faktorlarģa, atap aytqanda, operacion sistema hám siz paydalanıp atırģan Python versiyasına baylanıslı. Bıraq, Pythonda yad bólistiriliwi haqqında bazı ulıwmalıq maģlıwmatlardı beriw múmkin.

Bul jerde Pythonda ulıwmalıq maģlıwmatlar túrleri hám olardıń iyeleytuģın ortasha yad muģdarı kórsetilgen:

| Data types | 32-bit  | 64-bit  |
| ---------- | ------- | ------- |
| integer    | 12 bayt | 24 bayt |
| float      | 12 bayt | 24 bayt |
| complex    | 8 bayt  | 16 bayt |
| boolean    | 1 bayt  | 1 bayt  |

* string: Qatar uzınlı hám isletilgen belgiler kadirovkasına baylanıslı. Ortasha, qatardaģı hár bir belgi ASCII de 1 bayt hám Unicode da 2 bayt yad talap etedi
* list: Elementler sanı hám listtegi hár bir elementtiń ólshemine baylanıslı
* tuple: Listke uqsas, bıraq ózgermes bolģanı ushın bıraz parıq qıladı
* set: Settegi elementler sanı hám hár bir elementtiń ólshemine baylanıslı
* dict: juplıqlardıń sanı hám hár bir gilt sóz hám mánisiniń ólshemine baylanıslı

Itibar beriń, bul maģlıwmatlar shama menen esaplanģan hám qollanılıwģa qarap ózgeriwi múmkin.
