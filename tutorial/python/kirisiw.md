# KIRISIW

Texnologiyalar ásirinde jasap atırģan ekenbiz, kúndelikli turmısımızdı elektron qurılmalarsız kóz aldımızģa keltiriwge bolmaydı. Elektron qurılmalar hár túrli kóriniste (telefon, noutbuk, aqıllı saat, televizor, avtomobil) ómirimizdiń ajralmas bólegine aylanıp qalģan. Bular jaratılģannan keyin turmısımız túpten ózgertip ketti.&#x20;

Kún dawamında kóp elektron qurılmalar paydalanamız, mısal ushın qol telefonları. Telefonımızda júdá kóp programmalar ornatılģan. Azanda uyqıdan oyatıw ushın programma, jaqınlarımız benen baylanısta bolıwımız ushın programma, taksi shaqırıw, awqat buyırtpa beriw ushın programma, jańalıqlardan xabardar bolıw ushın programma, namaz waqıtların esletiwshi programma, kino hám seriallar kóriw ushın programma, pikir almasıw, onlayn tálim alıw ushın hám basqa mınlaģan mútajliklerimiz ushın programmalar bar.

Kún dawamında kóp elektron qurılmalar paydalanamız, mısal ushın qol telefonları. Telefonımızda júdá kóp programmalar ornatılģan. Azanda uyqıdan oyatıw ushın programma, jaqınlarımız benen baylanısta bolıwımız ushın programma, taksi shaqırıw, awqat buyırtpa beriw ushın programma, jańalıqlardan xabardar bolıw ushın programma, namaz waqıtların esletiwshi programma, kino hám seriallar kóriw ushın programma, pikir almasıw, onlayn tálim alıw ushın hám basqa mınlaģan mútajliklerimiz ushın programmalar bar.

Respublikamizda da programmalastırıwģa bolģan talap tez pát penen artıp baratır. Búgingi kúnde eń kóp is haqıları informacion texnologiyaları tarawı, atap aytqanda, programmistler arasında bir qansha joqarı ekenligi hesh kimge sır emes. Solay eken biz de imkaniyattı qoldan bermesten, eń aktual kásiplerden birin úyrniwdi baslayıq.

## ÓZIM HAQQÍMDA

Assalawma aleykum, men Turdıbek Jumabaev. Ózim haqqında qısqasha maģlıwmat usı. Meni [Telegram](https://t.me/turdibekme/)nan tabıwıńız múmkin.

## MAQSETIM

Elektron oqıw qollanbanı jazıwdan maqsetim, programmalastırıwdı úyrenip atırģanlar ushın qosımsha maģlıwmatlar beriw hám qaraqalpaq tilindegi maģlıwmatlardı azģana bolsada kóbeytiw.

## SIZDEN TALAP ETILEDI

Berilgen maģlıwmatlardı túsinip alıń, kórsetilgen kodlardı jazıp kóriń hám berilgen tapsırmalardı orınlań. Úyrengenlerińizdi umıtıp qalmaw ushın, hár 4 kúnde tákirarlap turıń!

Bazı úyreniwshiler "men praktika islemesemde úyrenip alaman" dep oylaydı. Eger sizde de usınday pikir bolsa, bunı oyıńızdan shıģarıp taslań. Hár kúni keminde 1 saat, kóbi menen 5 saat waqtıńızdı úyreniwge sarıplań. Bıraq, bir kúnde bir temadan kóp úyrenbeń. Men bergen maģlıwmatlardı úyrenip bolģan soń, internetten qosımsha maģlıwmatlar izlep tawıń.

## DÍQQAT!!!

Programmistler kóp pul tabatuģınlıģı hesh kimge sır emes. "6 aylıq kursımızda oqıń, hám 1000 $ aylıq alıń", usı sıyaqlı reklamalardı kórgenbiz. Bazı programmistlerdiń aylıq dáramadi 9000 dollardan asadı. Kózdi quwantıradı ya? Bıraq, programmist bolıp jaqsı aylıq alıw ushın, bir neshe jıllar dawamında tájribe arttırıp barıw hám tınımsız úyreniwge tuwrı keledi. Programmist bolıp finanslıq erkinlikke erisiw ushın bir jıldan bes jılģa shekem waqıt ketiwi múmkin. Al reklamalarda aytılģanınday kóp pul tabıw ushın onanda kóbirek waqıt ketedi.

Bir nárseni bilip qoyıń! Tek ģana programmistler kóp aylıq almaydı. Mısal ushın, Payscale 2022-jıl avgust ayındaģı maģlıwmatlarına qaraģanda eń kóp aylıq alıwshı Xirurg, ayına 287 500 dollar is haqı alatuģın eken. Al bazı aydawshılardıń jıllıq is haqı 34000 dollardı quraydı. Evropada jaylasqan Lyuksemburg mámleketinde bakalavr dárejesine iye bolģan insan oqtıshılıqtı baslasa jılına 70 323 dollar muģdarında baslanģısh is haqı alıw huqıqına iye.

_Demek, sizdi IT tarawına qızıqtırģan nárse pul bolsa, puldı basqa tarawlarda da tabıwģa boladı!_

## PAYDALANÍLǴAN ÁDEBIYATLAR

Oqıw qollanbasın tayarlawda tómendegi kitaplar hám resurslardan paydalanıldı:

1. **Pythonda dasturlash asoslari** - Anvar Narzullayev
2. **Python Notes for Professionals book**
3. w3schools.com
4. realpython.com

